---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: default
title: Nobilissime Minchiate
---

# dal bolognese "smrincér"

e non dal latino "mentŭla".

## alle minchiate

Con il mazzo di carte delle minchiate si gioca fondamentalmente un solo
gioco, della famiglia dei Tarocchi, detto "Alle minchiate".

## un paio di libri

* [1747 Roma](/books/1747-Roma.pdf), opera di un letterato matematico
  dell'epoca, che non credo giocasse attivamente a Minchiate, ma decisamente
  ne apprezzava la dinamica, o forse sto proiettando sull'antico scrittore
  il mio pensiero, chi lo sa.  È un libro che vale la pena leggere,
  nonostante le dotte citazioni. 
* [1790 Firenze](/books/1790-Firenze.pdf), anonimo, evidentemente scritto da
  giocatori per giocatori, e contiene molti consigli utili, in particolare
  se si ha avuto modo di giocarci.
* [1798 Dresden](/books/1798-Dresden.pdf), forse il miglior libro sulle
  Minchiate mai composto, scritto da una persona che lo aveva conosciuto a
  fondo, apprezzato, e sembra volerlo diffondere nel suo ambito culturale
  tedesco.  Varrebbe la pena tornare ad analizzarlo e tradurlo in italiano
  moderno.
* [2022 Pisa](/books/2022-Pisa.pdf), mio modesto sforzo di distillazione
  delle tre fonti precedenti, dove provo a non ripetere troppo, provando a
  compilare il minimo necessario da tenere sempre in tasca.

## A' sei tocchi

Una delle fonti letterarie per le Minchiate sono le "eruditissime note di
Paolo Minucci Volterrano" al testo del "Malmantile Racquistato" di Lorenzo
Lippi, [edizione 1688](https://books.google.com.pa/books?id=atW7n2ik2aIC).
Come già il Lippi nel 1676 aveva preferito firmarsi con lo pseudonimo
anagrammatico Perlone Zipoli, il Minucci firma le sue note come Puccio
Limoni.  L'edizione 1688 del Malmantile è annotata solo dal Minucci, mentre
[nel 1768 fu ristampato](https://books.google.com.pa/books?id=3LWOaYlTRXMC)
in Parigi il Malmantile senza annotazioni.

Più interessanti invece le due edizioni intermedie
[1731](https://books.google.com.pa/books?id=MQVZAAAAcAAJ) e
[1750](https://books.google.com.pa/books?id=DNNVAAAAcAAJ), in cui l'apparato
critico del Minucci fu rivisto ed ampliato da due successivi annotatori,
l'abate lettore in lettere greche Antommaria Salvini, e il dottore canonico
e bibliotecario Antommaria Biscioni, che completano la descrizione delle
Minchiate con due giochi d'azzardo simili fra loro, detti "A' sei tocchi" e
"Al palio", che per dinamica ricordano più la tombola, o il bingo, che un
gioco di carte.  La successiva [edizione
1815](https://books.google.com.pa/books?id=V5heTgMBL3kC) è conforme a quella
del 1750, recuperando l'apparato critico perso nell'edizione parigina del
1768.

Il proemio dell'edizione del 1688 è tanto interessante, che ho pensato di dedicare
tutto il tempo necessario a riprodurla integralmente in formato pdf.
[Ci sto lavorando](/books/1688-firenze-malmantile.pdf) e non so quanto tempo mi costerà.

# riferimenti ad altri siti

* [naibi](https://www.naibi.net/) articoli di Franco Pratesi.
* [pagat](https://www.pagat.com/) di John McLeod.
* [I Germini](http://germini.altervista.org/) accademia fiorentina.
* [google books](https://books.google.com/), in particolare: [1747 Roma](https://books.google.com.pa/books?id=BxldAAAAcAAJ), [1790 Firenze](https://books.google.com.pa/books?id=4_rdG3SVa48C).
* [Tarock einziges Vergnügen](http://www.tarock.info/), in particolare [1798 Dresden](http://www.tarock.info/Minchiatta.htm)

# scrivetemi

se notate un errore, o una mancanza, scrivetemi, o meglio correggete voi
stessi sul vostro fork, e fatemi poi un pull request su github.  o
scrivetemi, se non vi piace usare tanti termini in inglese.
